Δημοσθένης Δημοσθένους Παιανιεὺς ‚nott εἶπεν. -Quae
verba, a quibus populi scita Demosthene auctore tacta duce· '
bantur, Philippus rex irridens in campis illis pronuntiasse
dicitur, ubi anno 338 a. (ihr. n. res inter Graecos et Macedones
ad ultimum dimicationis venerant. Atque habuit Philippus,
cur post rem ad Chaeroneam bene gestam victoria exsultaret
reportata ab adversario, qui cives ad servandam patriae libertatem
adhortari non desiisset. Demosthenes vero quamquam non
modo rerum adversus Philippum gestarum, sed etiam eladis
illius, acceptae princeps auctor ab inimicis vocabatur, tamen
etiamtunc summa apud omnes fere Athenienses gratia floruit “
cotidieque, ut ipse dicit1), in iudicium adductus ne unam quidem
causam amisit.

Quarum causarum gravissima erat lis ah Aeschine ctesiphonti
intenta, qui anno Ol. CX 4, i. e, si nostra utimur computandi
ratione, anno 336 a. chr. n. rogationem ad senatum tulit, ut >
Demosthenes propter virtutem benevolentiamque, quam erga
populum Atheniensem haberet, corona aurea donaretur eiusque
donationis renuntiatio magnis quae dicunt Dionysiis populo
convocato in theatro fieret. Sed priusquam προβούλευμα ad
populum ferretur, Aeschines Ctesiphontem in iudicium vocavit,
quod contra leges rogasset: primum enim de Demosthenis virtute
et benevolentiafalsa eum scripsisse, deinde ante rationes redditas
illum coronandum censuisse, denique voluisse donationem non
in contione, sed in theatro renuntiari. Libello igitur ad archontem
del‘ato lis ipsa instructa erat. Constat autem rem per sex annos

' dilatam tertio demum anno Olympiadis CXII i. e. 330 a. Chr.

1) of. or. Otes. ξ 249.

 

