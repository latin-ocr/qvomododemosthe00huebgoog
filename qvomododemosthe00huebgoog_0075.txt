..ss-1..

asseveravit Aeschinem verba facientem nihil aliud agere nisi
audientibus perniciem moliri. „Et cum ita te geras“, perrexit
eadem ratione, qna hodie legimns in ξ l22, „recenses quae ’
inesse debeant τῷ δημοτικῷ, tamquam e verbis et non electis
ac rebus gestis homines populares cognoscantur“. Hoc igitur
loco ea Sirenum comparatio adhibita est, quam Aeschines in
retractandae orationis ἐξ 228 et 229 respexit. Ao Demosthenes
oum defensionem evulgaret, etiam hanc nimirum responsionem
in causa redditam emisit. Sed post eius mortem commentario
quoque publici iuris facto in scholis grammaticorum veterum
argumentatio de secundo παρανόμῳ ante diem indicii exarata,
a qua verba de Sirenibus facta aberant, respondenti loco
editionis Ctesiphonteae adscripta et postero tempore, ut pluribus
iam disseruimus, a librariis in contextum recepta est 11. Ex
quo fit, ut non solum comparatio illa in tradita defensione
non exstet, sed etiam tota responsio de coronae praedicatione
reddita in nostram aetatem adeo non pervenerit, ut in ἕξ 120
et 121 prima tanturn eius loci recensio inveniatur.

Qui exitus institutae inquisitionis extra ornnem dubitationem ,
positus mihi videtur. Nec fore quemquam spero, quide eius-
modi duplici recensione Dcmosthenicae orationis dubitet. Credi
autem vix potest unum hoc vestigium exstare, quo appareat
Ctesiphonteam e duabus orationihus conflatam esse. Ac revera
quamquam difficillimum est dictu, quando unumquodque argu-
mentum defensionis confectum sit, tamen pro certo affirmaverim
nonnullis etiam aliis locis Demosthenis verba memoriae prodita
minime ex ipsius editione, sed ecommentario illo profecta esse.
At harum rerum quaestionem, ne extra fines dissertationis
egrederer, in aliam mihi opportunitatem seponere malui. Ergo
satis habebo, si quoscunque ad studia nostra animum adver-
tisse haud puduerit, difficultates, dequibus disputavimus, nisi
coniectura proposita expediri non posse persuasero.

1) Os. ea, quae de his rebus supra p. 34 sq. exposuimus.

...ἡ-ψ*-

 

