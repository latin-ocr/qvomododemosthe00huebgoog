..μς-,μ

admirari vellent, tum omnes, qui liti non interfuerant, cupiditate
et accusationem et defensionem legendi arderent. Quae cum
ita essent, facile est ad intellegendum Aeschinem orationem,
monumentum illud cladis acceptae, nou immutatam edidisse,
sed enisum, ut innocens damnatus esse videretur, nonnulla
mutasse ac modo omisisse quaedam, modo adiecisse. Sed quid
Demosthenem habuisse putas, quod eam orationem mutaret,
quam magnis cum plausibus clamoribusque orasset quaque
animos et iudicum et multorum milium audientium vehemen-
tissime movisset‘? Atque quomodo Schaeferus opinatur defen-
sorem verba apud iudices facta amputasse neo dubitasse orationem
eo modo deteriorem facere, cumidem ipse pro explorato habeat1),
„dass Demosthenes au einer Verteidiguugsrede, die eine so
glbnzende Wirkung gehabt hatte, nicht unniitig tinderte?“ Sane
quidem defensorem orationem habitam non· ad uerbum litteris
mandasse aeque probabile est atque eum Ctesiphonteam lima
persecutum nonnullas res apud heliastas tractatas amplificasse
et accuratius elaborasse. Sed ut consulto argumenta praeter·
mitteret, quae aut actoris conviciis opposita erant aut tantum
ad persuadendum auctoritatis habebant, quantum Sirenum com-
paratio, tam stulte eum fecisse neutiquam probari potest. *Nec
minus a vero aberrabis, si Demosthenem memoria lapsum
argumenta quaedam omisisse arbitraberis Nam. quid omnino
de oratoris ratione scribendi iudicas? Num credibile est eum
memoria tantum nixum totam Ctesiphonteam litteris mandasse?-
lmmo vero cur inter orationem habitam et scriptam tam pauca
discrepent, explicari non potest uisi statuimus Demosthenem
et singulari memoria fuisse et ad edendam orationem nonssolum
commentario usum esse, in quo aute diem iudicii permulta
argmenta elaboraverat, sed etiam chartula, in quam in ipsa
causa notabilia congesserat. Nam sine dubio defensor eodem
modo, quo omnes hodie causidici, dum Aeschines orationem
habebat, et criminationes, quas actor adversariis intulit, et
recentia argumenta, quae ad illas refutandas ipsi in mentem
venerunt, in chartulam coniecit. Quo modo rem se habere

1) L. c. III 2 p. 79.
4

 

